Ben eğitim sisteminden şikayetçiyim. Dünyanın en kötü eğitim sistemlerinden birinde yapılan bir sınav ne kadar seçici olabilir? Eğitim masa başında günde 12 saat dirsek çürütmek değil, bir şey öğrenmektir. Unuttuktan sonra eğitim gördün, görmedin pek bir değeri yok. O zaman kaybından başka hiçbir şey değil.
Eğitim süresi çokluktan ziyade verime yönelik olmalıdır. Dersin yarısı boş geçtikten sonra sürenin fazla olmasının hiçbir anlamı kalmaz. 
Soruyorum büyüklere hanginiz ortaokulda lisede öğrendiklerinizi hatırlıyorsunuz? Ahkam kestiğiniz gençlerin yaptıklarını zamanında yapabilir miydiniz? Öğrencinin işi ne yatıp kalkıp çalışacak zihniyetinden vazgeçebilir misiniz? Daha ilkokula giden çocukları sınavlardan sınavlara sokarak neyi hedefliyorsunuz? Bunlar çocuk, yarış atı değil.  Zamanı gelir diğer şık doğru diye sizi eleyiverirler sonra. 
Hiçbir işe yaramayan basmakalıp bilgiler öğretileceğine, müzik aleti çalmayı, sanatla uğraşmayı, haftada bir huzurevlerine gidip yaşlılardan hem bilgi alışverişi yapmayı dolayısıyla onları da mutlu etmeyi, haftada bir müzelere götürmeyi, öğrencilerin yeni yerler görmesini en azından bulundukları şehri onlara tanıtmayı öğrensek... Sakın ona para mı yeter demeyin! paranın nerelere gittiği çok açık.
PARASI diğer mesleklere göre daha fazla diye istemeye istemeye tıp yazan nesli söylemiyorum. İnşallah paran yoksa sağlık yok durumu olmaz ileride tek dileğim bu.